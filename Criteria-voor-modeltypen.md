# Criteria voor modeltypen

Onderstaand per modeltype de criteria die onderscheidend zijn voor die modeltypes.

|     | Conceptueel informatiemodel (CIM) | Logisch gegevensmodel (LGM) |
| --- | --- | --- |
| **Doel** | Analysemodel voor het beschrijven van kennis en daarmee voor het verkrijgen en verschaffen van een goed begrip van het beschouwde domein, ook wel probleemdomein genoemd, zodat misinterpretaties worden voorkomen. | Primair als ontwerp voor het verwerkingsdomein, ook wel oplossingsdomein genoemd. |
| **Focus** | Op het "wat".<br/>Beschrijft de feiten en uitspraken over de dingen (zoals: objecten, actoren en handelingen) die relevant zijn om te beschouwen binnen een domein incl. de eigenschappen daarvan en relaties daartussen. | Op het "hoe".<br/>Beschrijft de details van hoe 'gegevens' worden gestructureerd, opgeslagen en/of uitgewisseld.<br/><br/>_Ik vermoed dat een CIM, puur om meer begrip te creëren, ook Objecttypes uit andere domeinen (CIM's) of Objecttypes die verder geen rol spelen in het verwerkingsdomein kan bevatten._ | 
| **Onafhankelijkheid** | Toepassing-onafhankelijk. Is niet gebonden aan een toepassing (bijv. registratie of uitwisseling van gegevens) en dus zeker niet aan een specifieke database, systeem- of uitwisseltechnologie. Beschrijft de inhoud en structuur die men ervaart niet de fysieke vorm of fysieke structuur. | Technologie-onafhankelijk. Ontworpen om toe te passen op verschillende database- of uitwisselingstechnologieën zonder specifieke details daarover te bevatten. |
| **Taalgebruik** | Duidelijk.<br/>Opgesteld in natuurlijke taal, gericht op begrip door mensen. | Exact.<br/>Is een gedetailleerde blauwdruk van de structuur en relaties tussen gegevens, zonder daarbij de technische implementatie te specificeren. Specificeert de logische gedetailleerde structuur van gegevens, zoals het definiëren van entiteiten die naar tabellen en relaties die naar foreign keys vertaald kunnen worden. |
| **Naamgeving en naamgevingsconventie** | Gericht op exactheid. Losse woorden worden gescheiden door spaties. Bijv. 'heeft betrekking op'. | Gericht op gebruik in technische ontwerpen. Namen bevatten geen spaties maar individuele woorden zijn direct of bijvoorbeeld m.b.v. '_' of '-' aan elkaar verbonden. Bijv. in CamelCase 'heeftBetrekkingOp'. |
| **Modelleertechnieken** | * Een separaat Objecttype voor alle dingen (zoals: objecten, actoren en handelingen) die relevant zijn om te beschouwen binnen een domein.<br/><br/>* Definieert met welke eigenschap of welke eigenschappen een Objecttype geïdentificeerd kan worden. | * Kan samenvoegingen van objecten bevatten.<br/><br/>* Kan platgeslagen gegevens bevatten, gegevens die in een conceptueel model bij een ander object thuishoren.<br/><br/>* Kan lege Objecttypes bevatten als representaties van links.<br/><br/>* Kan technische identificaties zoals uuid bevatten, bijv. als er op conceptueel niveau geen identificatie bestaat.<br/><br/>* Kunnen we misschien stellen dat een MIM 2.0 LGM geen relatieklasses kent? Is in een UGM wel mogelijk maar de vraag is of dat daarin ooit is toegepast.<br/><br/>* …
| **Datatypering** | Grove datatypering van eigenschappen (bijv. Characterstring en Integer) zonder metagegevens als minimale waarde en lengte. | Gedetailleerde datatypering van gegevens met metagegevens als formeel patroon, lengte en maximale waarde. |
| **Historie** | _Kunnen we stellen dat op dit niveau alleen m.b.v. metadata wordt aangegeven of historie van belang is?_ | _Kunnen we stellen dat op dit niveau indien gewenst wordt voorzien in structuren anders dan m.b.v. metadata voor de vastlegging of uitwisseling van historie van gegevens?_ |
| **Herleidbaarheid en auditlogging** | Speelt geen rol. | Bevat indien gewenst voorzieningen waarmee de vastlegging van gegevens t.b.v. herleidbaarheid en auditlogging kan worden geregeld. |
| **Andere karakteristieken** | * … | * Bij het ontwerp en het bepalen van de omvang van de te registreren of uit te wisselen eenheden is aandacht voor niet functionele aspecten als bijv. performance, voor de informatiebehoefte van gebruikers en mogelijke wijzigingen in de toekomst.<br/><br/>_Moet er op dit niveau ook al aandacht zijn voor (sommige) kwaliteitsaspecten van gegevens? In MIM 1.2 bestaat hiervoor het metagegeven 'Kwaliteit' wat gaat over volledigheid, juistheid, actualiteit, nauwkeurigheid en betrouwbaarheid. De vraag is of er ook aandacht moet zijn voor kwaliteitsaspecten als validiteit, consistentie, plausibiliteit, traceerbaarheid en begrijpelijkheid? (zie de paragraaf 'Gegevenskwaliteit' op [de pagina in de NORA ](https://www.noraonline.nl/wiki/Verdieping_Metagegevens_Domeinarchitectuur_Gegevensuitwisseling)). Indien dit van belang is, is de vraag in hoeverre hier iets over gezegd moet worden.<br/>Vooralsnog verbaasd het me overigens dat dit metagegeven voor het CIM is gedefinieerd. Wat kan je daarover op dat niveau zeggen? Mocht dat toch correct zijn dan is de vraag wat je daarover aan het LGM niveau kan toevoegen_;<br/><br/>* Er is zo nodig aandacht voor regels die aangeven welke beperkingen worden gesteld aan de gegevens en regels die aangeven hoe bepaalde soorten gegevens kunnen worden afgeleid van andere gegevens;<br/><br/>* Belangrijk bij de creatie van LGM's is het waarborgen van technische coherentie tussen de verschillende LGM's die van hetzelfde CIM zijn afgeleid. Bijv. door er voor te zorgen dat het datatype van een gegeven in het ene LGM niet onverenigbaar is met het datatype van datzelfde gegeven in het andere LGM. Een van de mogelijkheden om dat te realiseren is de creatie van een allesomvattend LGM waar de andere LGM's van zijn afgeleid. Een andere mogelijkheid is door tussen de LGM's relaties aan te brengen (_bij Marco informeren hoe dat bij de Belastingdienst werkt_);<br/><br/>* Er is aandacht voor waar herbruikbare waardelijsten van toepassing zijn zodat daar bij implementatie ook daadwerkelijk gebruik van wordt gemaakt;<br/><br/>* Er is aandacht voor regels over de gegevens en hun onderlinge relaties, mede op basis van kennis over hoe ze tot stand komen en worden gebruikt.
