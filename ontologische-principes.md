# Ontologie, foundational ontology en de ontologische verbintenis
Er zijn verschillende definities van een ontologie. Hier is van belang dat een ontologie de intentionele betekenis (_intended meaning_) van een ding in de werkelijkheid beschrijft. Die beschrijving is geen tekstuele definitie maar een computationele specificatie. Dat betekent dat de ontologie door software wordt verwerkt zonder dat we daar domeinspecifieke software voor hoeven te schrijven. Tegelijkertijd is een ontologie ook gewoon maar een model, in dit geval van de werkelijkheid. De werkelijkheid wordt door een ontologie in klassen en hun onderlinge relaties ingedeeld, waarbij de werkelijkheid vanuit een specifiek perspectief wordt beschouwd. Een domeinontologie richt zich daarmee op het onderscheid dat in dat domein vanuit dat gekozen perspectief relevant is, zoals wat een persoon tot verdachte maakt. Omdat er meerdere perspectieven op dezelfde realiteit bestaan, bestaat er niet één waarheid. Maar één (domein)ontologie beschrijft wel de waarheid zoals die vanuit één perspectief binnen één (domein)werkelijkheid bestaat. 

Een _Foundational_ Ontology (FOy) onderscheidt zich in niets van een domeinontologie, op één aspect na. Waar een domeinontologie een domeinwerkelijkheid beschrijft en daarmee specifiek is voor één domein (vanuit één perspectief), beschrijft een foundational ontology een generieke werkelijkheid en is daarmee toepasbaar voor _alle_ domeinen. De foundational ontology doet dit ook weer vanuit één perspectief, namelijk (één stroming van) de filosofie, en richt zich op algemene verschillen die in de realiteit te vinden zijn, bijvoorbeeld _rigiditeit_. Rigiditeit stelt dat de aard van sommige dingen onveranderlijk is gedurende het bestaan van het ding (rigide: een stoel, mens of loden pijp) terwijl de aard van andere dingen juist wel veranderlijk is tijdens hun bestaan (anti-rigide: een fase zoals zuigeling, tiener en volwassene; een rol van iets zoals de loden pijp als wapen, en de mens als student of ouder). Een foundational ontology onderscheidt algemeen geldende categorieën die volgen uit het het wel of niet toepassen van ontologische principes zoals het rigiditeitsprincipe. Een eerste voorbeeld van zulke universeel toepasbare verschillen is al door Aristoteles geformuleerd, de zogenaamde _Aristotelian ontological square_ die later uitgebreid is tot ontological sextet [1]. Zie Figuur 1.

Het onderscheid dat we in de realiteit kunnen observeren, bijvoorbeeld tussen een zuigeling en een mens, wordt dan verklaard door het toepassen van die ontologische principes. Dat mechanisme werkt echter ook omgekeerd: wanneer we ervoor kiezen om het rigiditeitsprincipe toe te passen op de werkelijkheid, herkennen we een specifiek onderscheid in de realiteit en zijn we in staat om onveranderlijke dingen te onderscheiden van veranderlijke dingen. Dat onderscheid culmineert samen met het toepassen van andere ontologische principes tot een specifiek wereldbeeld. Passen we andere principes toe, dan ontstaat er ook een ander wereldbeeld. Een foundational ontology beschrijft dus, via de specifieke keuze om ontologsche principes wel of niet toe te passen, het fundament voor een ontologisch vocabulaire dat zich verbindt aan de dingen die volgens die principes bestaan in de werkelijkheid. Op deze wijze verdeelt elke foundational ontology de realiteit in klassen en eigenschappen die gezamenlijk de gehele werkelijkheid omvatten, plus regels die hun onderlinge verbanden en/of consequenties vastleggen. Omdat dit aleen kan ontstaan vanuit één bewust gekozen perspectief (de filosofische stroming), is die keuze ook meteen een verbintenis die wordt aangegaan. Dat is een verbintenis omtrent "de dingen die bestaan in de werkelijkheid" als gevolg van die (paradigmatische) keuze. Dit wordt in de filosofie de ontologische verbintenis (_ontological commitment_) genoemd. Door een foundational ontology te gebruiken als modelleertaal voor het CIM worden alle ontwerpkeuzes waarvoor een modelleur zich gesteld ziet, op een consistente wijze gemaakt. Dit leidt ertoe dat het CIM een hogere mate van consistentie zal laten zien, en tevens ook completer zal zijn door het expliciet maken van aannames. Daarnaast gebruikten de semantische modelleurs dezelfde ontologische verbintenis en zulen er veel minder verschillen in de modellen voorkomen die hun oorzaak vinden in individuele keuzes die de verschillende modelleurs maken.

Verschillende filosofische stromingen vullen die toepasbaarheid van de principes op een andere manier in, en dat leidt tot grote verschillen tussen foundational ontologies. En dat is dus heel prettig want daarmee kan een ontologische verbintenis worden gezcht die past bij het te modeleren domein. Binnen een domein wordt al snel een vakjargon gesproken dat volgt uit een specifiek wereldbeeld omtrent "de dingen die bestaan in onze werkelijkheid". Zo zal het biomedische wereldbeeld voor een belangrijk deel onderscheid maken tussen verschillende cellen, de chemische processen die er plaatsvinden en de vloeistof- en stromingswetten die gelden in levende organismen. Dat is een heel ander wereldbeeld dan het wettelijke wereldbeeld dat de taal van politie en justitie bepaalt, waarin duidelijkheid verkregen moet worden wat het verschil is tussen een mens, persoon, identiteit en misdadiger. Hieruit volgt dat er sprake is van een binnen een domein gedeelde ontologische verbintenis, en het is bij het modelleren van het domein dus heel nuttig om die specifieke ontologische verbintenis als uitgangspunt te nemen bij de domeinanalyse en -modellering. Om invulling te geven aan het CIM is het dus zeer nuttig om vast te stellen welke foundational ontology het dichtst bij de ontologische verbintenis van komt, en die verder te specialiseren naar een domeinontologie.

# Ontologische Principes
Ontologische principes zijn kernideeën die ten grondslag liggen aan de manier waarop we de realiteit beschouwen. Die principes formuleren fundamentele beginselen, zoals rigiditeit, waarlangs we de dingen in de realiteit karakteriseren en daarmee organisatie en structuur aanbrengen in de wereld om ons heen: wat de essentie of aard is van dingen, hoe dingen zijn gestructureerd, en welke onderscheidende categorieën moeten bestaan om die dingen te vertegenwoordigen. Het zijn deze leidende filosofische ideeën die bepalen hoe we (een deel van) de realiteit modelleren, welke ontwerpkeuzes we daarbij moeten maken en hoe de resulterende modelelementen afhankelijk zijn van elkaar of anderszins met elkaar in verband gebracht moeten worden.

## Basisprincipes
Niet elke filosofische stroming onderscheid dezelfde principes, maar we kunnen wel een aantal principes onderscheiden die door verschillende stromingen worden geaccepteerd en teogepast. Dat zijn basisprincipes die al in de tijd van Aristotels opgang deden. Het ontologische sextet deelt de dingen die we in de wereld onderscheiden op in 6 fundamentele klassen met 4 soorten relaties tussen die klassen. Deze klassen zijn ondanks het abstracte niveau toch heel specifiek beschreven; het zijn geen vage klassen maar klassen die heel duidelijk omschreven en begrensd zijn, en de definities zijn van dien aard dat je van een onderscheiden ding kunt aangeven of het wel of niet tot de klasse behoort. De klassen ontstaan door onderscheid te maken tussen
- de _individuele_ dingen die we aantreffen in de wereld (bijv. mijn auto) versus de _typeringen_ die het gevolg zijn van die individuele dingen (de klasse van auto's), en
- de _Endurants_ (dingen die bestaan zoals ze bestaan, bijv. auto's), _Qualities_ (de eigenschappen die voor hun bestaan afhankelijk zijn van de dingen waarover ze iets zeggen, bijv. de kleur van auto's), en _Perdurants_ (dingen die zich gedurende hun leven ontplooien en veranderen, bijv. de reis die ik maak met mijn auto).

Tussen de endurants, qualities en perdurants bestaat ook het eerste onderscheid, individual en type. Derhalve de zes klassen in het sextet.

<img width="594" height="300" alt="OntoSquareAndSextet" src="https://github.com/user-attachments/assets/c69f450a-8e68-4e93-a40f-5ca3dfd303d2" />

***Figuur 1*** - *Aristotelian square (a), uitgebreid met perdurants (b) door B.Smith [1] tot Aristotelian sextet.*

Naast de termen die betrekking hebben op de 6 ovalen, bestaan er ook nog relaties, als volgt:
<dl>
  <dt>Instantiatie (instantiates)</dt>
  <dd>Bij systeemmodellen worden de gegevensobject (<i>individuen</i>) geïnstantieerd uit de gegevensobjecttypen (de klassen in het model). Bij modellen die de werkelijkheid representeren is dat andersom en instantiëren de individuen (<i>particulars</i>) de categoriëen (<i>universals</i>). De oorzaak hiervan ligt juist in het feit dat de categoriëen als zodanig niet bestaan in de werkelijkheid, maar worden geabstraheerd van een specifieke groep individuen als dat wat de groep onderling gezamenlijk hebben. Wat dat gezamenlijke precies is, is sterk afhankelijk van het perspectief dat wordt ingenomen door de agents.  </dd>
  <dt>Inherent zijn aan (inheres in)</dt>
  <dd>Deze relatie bestaat altijd tussen een <i>Quality</i> en een <i>Endurant</i> en geeft de <i>Quality's</i> bestaansafhankelijkheid van de <i>Endurant</i> weer. De <i>Quality</i> kan namelijk niet bestaan zonder het dragende object - als van de rode auto de auto ophoudt te bestaan, bestaat zijn rode kleur ook niet meer. </dd>
  <dt>Vertonen (exemplifies)</dt>
  <dd>De individuele dingen in de werkelijkheid vertonen (als drager) de universele eigenschappen die op dat specifieke individu van toepassing zijn. </dd>
  <dt>Heeft deelnemers (has participants)</dt>
  <dd><i>Events</i> ontplooien zich gedurende hun bestaan, en hebben <i>Endurants</i> die deelnemen aan het proces. Een vergadering heeft verschillende deelnemers, zowel de actoren als de locatie waar het plaatsvindt, of de stoelen waarop de deelnemers aan de vergadering zitten.</dd>
</dl>

Het is hierbij goed om te realiseren dat we in de werkelijkheid alleen de individuen (*particulars*) aantreffen. De categoriëen (*universals*) zijn een concept dat alleen in ons brein bestaat opdat we kunnen spreken over de groep van dezelfde individuen. Wat hierbij onder 'dezelfde individuen' moet worden bestaan, is afhankelijk van het onderwerp van gesprek. Het zijn juist deze categoriëen die we benoemen als we de werkelijkheid modelleren. 

De meeste foundational ontologies nemen het sextet als uitgangspunt en worden een stapje concreter in het maken een verdere onderverdeling (vanuit een gekozen perspectief cq filosofisch stroming).  Wat alle foundational ontologies overeenkomstig hebben (en waarin ze zich onderscheiden van een domeinontologie), is dat er een invulling wordt gegeven aan de zes ontologische theorieën die zijn benoemd in the filosofische literatuur. Zonder hier nu nader op in te gaan, betekent dit dat elke foundational ontologie een specifiek wereldbeeld formuleert door een andere invulling te geven aan deze ontologische theorieën. Dat dat nuttig is voor het CIM zullen we later zien. 

## Meest toegepaste ontologische principes
Naast de basisprincipes bestaan er een groot aantal andere principes waarvan er een overzichtelijk aantal als algemeen relevant worden onderkent. 

| **Principle**                  | **Description**                                                                          | **Example**                                       |
| ------------------------------ | ---------------------------------------------------------------------------------------- | ------------------------------------------------- |
| **Causality**                  | Describes how events/entities interact and cause changes.                                | A fire causes a candle to melt.                   |
| **Temporal Extension**         | Whether an entity is **extended in time** (endurants) or **instantaneous** (perdurants). | A building persists, a spark is instant.          |
| **Universals vs. Particulars** | Distinguishes between **types** (universals) and **instances** (particulars).            | Red (universal), red apple (particular).          |
| **Dependence**                 | Whether an entity depends on another for its existence or properties.                    | The color of an apple depends on the apple.       |
| **Multiplicity**               | Distinguishing between **singular** entities and **plural** (collections).               | One apple vs. a basket of apples.                 |
| **Identity Conditions**        | The criteria that determine **what makes an entity the same** over time.                 | What makes a person the same from birth to death? |
| **Boundedness**                | Whether an entity has **clear boundaries** or extends infinitely.                        | A circle (bounded), space (unbounded).            |
| **Role/Type Distinction**      | Whether an entity has **essential types** (rigid) or **changeable roles** (anti-rigid).  | Person (type), student (role).                    |

# Consequenties voor het metamodel MIM-2
Zoals aangegeven is het heel nuttig om een foundational ontology te gebruiken als uitgangspunt bij het modeleren van de domeinrealiteit. Echter, dit geldt juist *niet* voor het metamodel voor het CIM omdat het metamodel voor het CIM bruikbaar moet zijn voor de vele verschillende domeinen waarvoor het wordt toegepast. De keuze voor een specifieke ontologische verbintenis moet aan de domeinmodelleurs gelaten worden opdat gekozen kan worden voor de verbintenis die het beste past bij het in het domein ontstane wereldbeeld en vakjargon. Het metamodel zal dus een minimale ontologische verbintenis aan moeten gaan, maar tegelijkertijd moet ook sturing geven worden aan de _separation of concerns_ (SoC) die ook binnen het CIM moet worden gerealiseerd. Dit zijn tegenstrijdige eisen en de keuze is gemaakt om een ontologische verbintenis te kiezen waarmee de ontologische SoC kan worden uitgedrukt terwijl deze niet zodanig sterk is dat het schade brengt aan de ontologische keuzes en representatie van het domeinmodel. 

Waar precies die grens gelegd moet worden is niet meteen duidelijk. Daarom conronteren we de foundational ontologies met de meest toegepaste ontologische principes. Op basis daarvan kan dan een praltische keuze gemaakt worden welke ontologische rincipes tot uitdrukking mag komen in het CIM metamodel, omdat deze gedeeld worden door de belangrijkste foundational ontologies. 

| **Ontological Principle**         | **BFO** | **SUMO** | **(g)UFO** | **CIDOC-CRM** | **DOLCE** | **GFO** | **Notes**                                                                                                       |
| --------------------------------- | ------- | -------- | ---------- | ------------- | --------- | ------- | --------------------------------------------------------------------------------------------------------------- |
| **Sortality**                     | ✓       | ~        | ✓          | ~             | ✓         | ✓       | Explicit in BFO, (g)UFO, DOLCE, GFO; partially implicit in SUMO and CIDOC-CRM.                                  |
| **Rigidity**                      | ✓       | ~        | ✓          | ~             | ✓         | ✓       | Essential in BFO, (g)UFO, DOLCE, GFO; not explicitly formalized in SUMO/CIDOC-CRM.                              |
| **Causality**                     | ~       | ✓        | ✓          | ✓             | ~         | ✓       | SUMO, (g)UFO, CIDOC-CRM, and GFO model causal relationships; BFO/DOLCE focus on structure.                      |
| **Temporal Extension**            | ✓       | ✓        | ✓          | ✓             | ✓         | ✓       | Endurants vs. Perdurants widely applied across all ontologies.                                                  |
| **Universals vs. Particulars**    | ✓       | ✓        | ✓          | ~             | ✓         | ✓       | Most FOys distinguish types and instances; CIDOC-CRM focuses more on events/records.                            |
| **Dependence**                    | ✓       | ~        | ✓          | ~             | ✓         | ✓       | Explicit in BFO, (g)UFO, DOLCE, GFO for qualities, roles; SUMO partially implicit; CIDOC-CRM mostly relational. |
| **Multiplicity**                  | ~       | ~        | ✓          | ✓             | ✓         | ✓       | Collections/groups explicitly modeled in (g)UFO, CIDOC-CRM, DOLCE, GFO; less formalized in BFO/SUMO.            |
| **Identity Conditions**           | ✓       | ~        | ✓          | ~             | ✓         | ✓       | Key in BFO, (g)UFO, DOLCE, GFO; SUMO and CIDOC-CRM assume identity but don’t formalize it rigorously.           |
| **Boundedness vs. Unboundedness** | ~       | ~        | ✓          | ~             | ✓         | ✓       | Explicit in (g)UFO, DOLCE, GFO; BFO, SUMO, CIDOC-CRM mostly ignore spatial-temporal boundaries.                 |
| **Role/Type Distinction**         | ✓       | ~        | ✓          | ~             | ✓         | ✓       | Central in BFO, (g)UFO, DOLCE, GFO for modeling roles vs. essential types; SUMO and CIDOC-CRM less explicit.    |


# Literatuur

1. Smith, B. (2005). Against fantology. In M. Reicher & J. Marek (Eds.), Experience and Analysis, The Proceedings of the 27th International Wittgenstein Symposium (pp. 153–170). 
